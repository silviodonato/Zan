

 Vigente al: 23-6-2021  

                   IL PRESIDENTE DELLA REPUBBLICA 
  Visti gli articoli 77 e 87 della Costituzione; 
  Ritenuta  la  straordinaria  necessita'  ed  urgenza  di  apportare
integrazioni  e  modifiche  alla  normativa  vigente  in  materia  di
discriminazione  razziale,  etnica  e  religiosa,   allo   scopo   di
apprestare piu' efficaci strumenti di prevenzione e  repressione  dei
fenomeni  di  intolleranza  e  di  violenza  di  matrice  xenofoba  o
antisemita; 
  Vista la deliberazione del Consiglio dei Ministri,  adottata  nella
riunione del 23 aprile 1993; 
  Sulla proposta del Presidente del  Consiglio  dei  Ministri  e  dei
Ministri dell'interno e di grazia e giustizia; 
                              E M A N A 
                     il seguente decreto-legge: 
                               Art. 1. 
Discriminazione,  odio  o  violenza  per  motivi  razziali,   etnici,
                        nazionali o religiosi 
  1. L'articolo 3 della legge 13 ottobre 1975, n. 654, e'  sostituito
dal seguente: 
    "Art. 3. - ((1. Salvo che il fatto costituisca piu' grave  reato,
anche ai fini  dell'attuazione  della  disposizione  dell'articolo  4
della convenzione, e' punito: 
      a) con la reclusione sino a tre anni chi diffonde in  qualsiasi
modo idee fondate sulla superiorita' o sull'odio razziale  o  etnico,
ovvero incita a commettere o commette  atti  di  discriminazione  per
motivi razziali, etnici, nazionali o religiosi; 
      b) con la reclusione  da  sei  mesi  a  quattro  anni  chi,  in
qualsiasi modo, incita a commettere o commette  violenza  o  atti  di
provocazione alla violenza per motivi razziali, etnici,  nazionali  o
religiosi)). 
    2.((CAPOVERSO SOPPRESSO DALLA L. 25 GIUGNO 1993, N. 205)). 
    ((3. E' vietata ogni organizzazione,  associazione,  movimento  o
gruppo avente tra i propri scopi l'incitamento alla discriminazione o
alla violenza per motivi razziali, etnici, nazionali o religiosi. Chi
partecipa a tali organizzazioni, associazioni, movimenti o gruppi,  o
presta assistenza alla loro attivita', e' punito, per il  solo  fatto
della partecipazione o dell'assistenza, con la reclusione da sei mesi
a quattro anni. Coloro che promuovono o dirigono tali organizzazioni,
associazioni, movimenti o gruppi sono puniti, per cio' solo,  con  la
reclusione da uno a sei anni)). 
  ((1- bis. Con la sentenza di condanna per uno  dei  reati  previsti
dall'articolo 3 della legge 13 ottobre 1975, n. 654, o  per  uno  dei
reati previsti dalla legge 9 ottobre 1967, n. 962, il tribunale  puo'
altresi' disporre una o piu' delle seguenti sanzioni accessorie: 
    a) obbligo di prestare un'attivita' non retribuita a favore della
collettivita' per finalita' sociali o di pubblica  utilita',  secondo
le modalita' stabilite ai sensi del comma 1- ter; 
    b) obbligo di rientrare nella propria abitazione o in altro luogo
di privata dimora entro un'ora determinata e di non uscirne prima  di
altra ora prefissata, per un periodo non superiore ad un anno; 
    c) sospensione della  patente  di  guida,  del  passaporto  e  di
documenti di identificazione validi per l'espatrio per un periodo non
superiore ad un anno, nonche' divieto di detenzione di  armi  proprie
di ogni genere; 
    d) divieto di partecipare, in qualsiasi forma,  ad  attivita'  di
propaganda elettorale per le elezioni politiche o amministrative suc-
cessive alla condanna, e comunque per un periodo non inferiore a  tre
anni. 
  1-ter. Entro trenta giorni dalla data di entrata  in  vigore  della
legge di conversione del presente decreto, il Ministro  di  grazia  e
giustizia determina, con proprio decreto, le modalita' di svolgimento
dell'attivita' non retribuita a favore della collettivita' di cui  al
comma 1- bis, lettera a). 
  1-quater. L'attivita' non retribuita a favore della  collettivita',
da svolgersi al termine dell'espiazione della pena detentiva  per  un
periodo massimo di dodici  settimane,  deve  essere  determinata  dal
giudice  con  modalita'  tali  da  non   pregiudicare   le   esigenze
lavorative, di studio o di reinserimento sociale del condannato. 
    1-quinquies.  Possono  costituire  oggetto   dell'attivita'   non
retribuita a favore della collettivita': la prestazione di  attivita'
lavorativa  per  opere  di  bonifica   e   restauro   degli   edifici
danneggiati, con scritte, emblemi o simboli  propri  o  usuali  delle
organizzazioni, associazioni, movimenti o gruppi di cui  al  comma  3
dell'articolo 3 della legge 13 ottobre 1975, n. 654;  lo  svolgimento
di lavoro a favore di  organizzazioni  di  assistenza  sociale  e  di
volontariato, quali  quelle  operanti  nei  confronti  delle  persone
handicappate,  dei   tossicodipendenti,   degli   anziani   o   degli
extracomunitari; la prestazione di lavoro per finalita' di protezione
civile, di tutela del patrimonio ambientale e culturale, e per  altre
finalita' pubbliche individuate con il decreto di cui al comma 1-ter. 
  1-sexies. L'attivita' puo' essere svolta nell'ambito e a favore  di
strutture pubbliche o di enti ed organizzazioni privati)). 

                               Art. 2. 
                     Disposizioni di prevenzione 
  ((1.  Chiunque,  in  pubbliche  riunioni,   compia   manifestazioni
esteriori  od  ostenti  emblemi  o  simboli  propri  o  usuali  delle
organizzazioni, associazioni, movimenti o gruppi di cui  all'articolo
3 della legge 13 ottobre 1975, n. 654, e' punito con  la  pena  della
reclusione fino a tre anni e con la multa da lire duecentomila a lire
cinquecentomila)). 
  ((2. E' vietato l'accesso ai luoghi dove si  svolgono  competizioni
agonistiche alle persone che vi si recano con emblemi  o  simboli  di
cui al comma 1. Il contravventore e' punito con l'arresto da tre mesi
ad un anno)). 
  3. Nel caso di persone denunciate o condannate per  uno  dei  reati
previsti dall'articolo 3 della legge 13 ottobre  1975,  n.  654,((per
uno dei reati previsti dalla legge 9 ottobre 1967, n. 962,)) o per un
reato aggravato  ai  sensi  dell'articolo  3  del  presente  decreto,
nonche'  di  persone  sottoposte  a  misure  di  prevenzione  perche'
ritenute dedite alla commissione di reati che offendono o mettono  in
pericolo la sicurezza o  la  tranquillita'  pubblica,  ovvero  per  i
motivi di cui all'articolo 18, primo comma, n. 2-bis), della legge 22
maggio 1975, n. 152, ((si applica la disposizione di cui all'articolo
6 della legge 13 dicembre 1989, n. 401, e  il  divieto  di  accesso))
conserva efficacia per un periodo di cinque  anni,  salvo  che  venga
emesso provvedimento  di  archiviazione,  sentenza  di  non  luogo  a
procedere o di proscioglimento o provvedimento di revoca della misura
di prevenzione, ovvero se e'  concessa  la  riabilitazione  ai  sensi
dell'articolo 178 del codice penale o dell'articolo 15 della legge  3
agosto 1988, n. 327. 

                               Art. 3 
 
        ((ARTICOLO ABROGATO DAL D.LGS. 1 MARZO 2018, N. 21)) 

                               Art. 4. 
                  Modifiche a disposizioni vigenti 
  1. Il secondo comma dell'articolo 4 della legge 20 giugno 1952,  n.
645, e' sostituito dal seguente: 
  "Alla stessa pena di cui al primo comma soggiace chi  pubblicamente
esalta esponenti, principi, fatti o metodi del  fascismo,  oppure  le
sue finalita' antidemocratiche. Se il fatto riguarda  idee  o  metodi
razzisti, la pena e' della reclusione da uno a tre anni e della multa
da uno a due milioni.". 

                               Art. 5. 
                  (( (Perquisizioni e sequestri).)) 
  ((1.  Quando  si  procede  per  un   reato   aggravato   ai   sensi
dell'articolo 3 o per uno dei reati previsti dall'articolo  3,  commi
1, lettera b), e 3, della legge 13 ottobre  1975,  n.  654,  e  dalla
legge 9 ottobre 1967, n.  962,  l'autorita'  giudiziaria  dispone  la
perquisizione dell'immobile rispetto  al  quale  sussistono  concreti
elementi che consentano di ritenere che l'autore se  ne  sia  avvalso
come luogo di  riunione,  di  deposito  o  di  rifugio  o  per  altre
attivita' comunque  connesse  al  reato.  Gli  ufficiali  di  polizia
giudiziaria, quando ricorrano motivi  di  particolare  necessita'  ed
urgenza che non consentano di richiedere l'autorizzazione  telefonica
del magistrato competente, possono altresi' procedere a perquisizioni
dandone notizia, senza ritardo e comunque entro quarantotto  ore,  al
procuratore  della  Repubblica,  il  quale,   se   ne   ricorrono   i
presupposti, le convalida entro le succes- sive quarantotto ore. 
  2. E' sempre disposto il sequestro dell'immobile di cui al comma  1
quando in esso siano rinvenuti armi, munizioni, esplosivi od  ordigni
esplosivi  o  incendiari  ovvero  taluni   degli   oggetti   indicati
nell'articolo 4 della  legge  18  aprile  1975,  n.  110.  E'  sempre
disposto,  altresi',  il  sequestro  degli  oggetti  e  degli   altri
materiali sopra indicati nonche' degli emblemi, simboli  o  materiali
di  propaganda  propri  o  usuali  di  organizzazioni,  associazioni,
movimenti o gruppi di cui alle leggi 9 ottobre 1967,  n.  962,  e  13
ottobre 1975,  n.  654,  rinvenuti  nell'immobile.  Si  osservano  le
disposizioni di cui agli articoli 324 e 355 del codice  di  procedura
penale. Qualora l'immobile sia in proprieta', in godimento o  in  uso
esclusivo  a  persona  estranea  al  reato,  il  sequestro  non  puo'
protrarsi per oltre trenta giorni. 
  3.  Con  la  sentenza  di  condanna  o  con  la  sentenza  di   cui
all'articolo 444 del codice di procedura penale, il giudice, nei casi
di particolare gravita', dispone la confisca dell'immobile di cui  al
comma 2 del presente articolo,  salvo  che  lo  stesso  appartenga  a
persona estranea al reato.  E'  sempre  disposta  la  confisca  degli
oggetti e degli altri materiali indicati nel medesimo comma 2)). 

                               Art. 6. 
                      Disposizioni processuali 
  1. Per i reati aggravati dalla circostanza di cui  all'articolo  3,
comma 1, si procede in ogni caso d'ufficio. 
  2. Nei casi di flagranza, gli ufficiali e  gli  agenti  di  polizia
giudiziaria hanno facolta' di procedere all'arresto per uno dei reati
previsti dai commi quarto e quinto dell'articolo  4  della  legge  18
aprile 1975, n. 110, nonche', quando ricorre la  circostanza  di  cui
all'articolo 3, comma 1, del presente  decreto,  per  uno  dei  reati
previsti dai commi primo e secondo  del  medesimo  articolo  4  della
legge n. 110 del 1975. ((PERIODO SOPPRESSO DALLA L. 25  GIUGNO  1993,
N. 205)). 
  ((2-bis. All'articolo 380, comma  2,  lettera  l),  del  codice  di
procedura penale, sono aggiunte, in fine, le parole: 
    ', delle organizzazioni, associazioni, movimenti o gruppi di  cui
all'articolo 3, comma 3, della legge 13 ottobre 1975, n. 654')) 
  3. Per i reati aggravati dalla circostanza di cui  all'articolo  3,
comma 1, che non appartengono alla competenza della corte  di  assise
e' competente il tribunale. 
  4. Il tribunale e'  altresi'  competente  per  i  delitti  previsti
dall'articolo 3 della legge 13 ottobre 1975, n. 654. 
  5. Per i reati  indicati  all'articolo  5,  comma  1,  il  pubblico
ministero procede al  giudizio  direttissimo  anche  fuori  dei  casi
previsti dall'articolo 449 del codice di procedura penale, salvo  che
siano necessarie speciali indagini. 
  6. ((COMMA SOPPRESSO DALLA L. 25 GIUGNO 1993, N. 205)). 

                               Art. 7. 
               Sospensione cautelativa e scioglimento 
  1. Quando si procede per un reato aggravato ai sensi  dell'articolo
3 o per uno dei reati previsti dall'articolo 3,  ((commi  1,  lettera
b), e 3,)) della legge 13 ottobre 1975, n. 654, ((o per uno dei reati
previsti dalla  legge  9  ottobre  1967,  n.  962,))  e  ((sussistono
concreti elementi che  consentono  di  ritenere  che  l'attivita'  di
organizzazioni,))  associazioni,  movimenti  o  gruppi  favorisca  la
commissione   dei    medesimi    reati,    puo'    essere    disposta
cautelativamente, ai sensi dell'articolo 3  della  legge  25  gennaio
1982, n.  17,  la  sospensione  di  ogni  attivita'  associativa.  La
richiesta e' presentata al giudice  competente  per  il  giudizio  in
ordine ai predetti reati. Avverso il provvedimento e' ammesso ricorso
ai sensi del quinto comma del medesimo articolo 3 della legge  n.  17
del 1982. 
  2. Il provvedimento di cui al comma 1 e' revocato in  ogni  momento
quando vengono meno i presupposti indicati al medesimo comma. 
  3. Quando con sentenza irrevocabile sia accertato  che  l'attivita'
di organizzazioni, associazioni, movimenti o gruppi abbia favorito la
commissione di taluno dei reati indicati nell'articolo 5, comma 1, il
Ministro  dell'interno,  previa  deliberazione  del   Consiglio   dei
Ministri, ordina con decreto ((lo  scioglimento  dell'organizzazione,
associazione)), movimento o gruppo e dispone la confisca dei beni. Il
provvedimento e' pubblicato nella Gazzetta Ufficiale della Repubblica
italiana. 

                               Art. 8. 
                         Disposizioni finali 
  1. Il settimo comma dell'articolo 4 della legge 18 aprile 1975,  n.
110, e' abrogato. 
  2. Le disposizioni dei commi da 1 a 5 dell'articolo 6 si  applicano
solo per i fatti commessi successivamente alla  data  di  entrata  in
vigore del presente decreto. 

                               Art. 9. 
                          Entrata in vigore 
  1. Il presente decreto entra  in  vigore  il  giorno  successivo  a
quello  della  sua  pubblicazione  nella  Gazzetta  Ufficiale   della
Repubblica italiana e sara' presentato alle Camere per la conversione
in legge. 
  Il presente decreto, munito del sigillo dello Stato, sara' inserito
nella  Raccolta  ufficiale  degli  atti  normativi  della  Repubblica
italiana. E' fatto obbligo a chiunque spetti di osservarlo e di farlo
osservare. 
   Dato a Roma, addi' 26 aprile 1993 
                              SCALFARO 
                                  AMATO, Presidente del Consiglio dei 
                                  Ministri 
                                  MANCINO, Ministro dell'interno 
                                  CONSO, Ministro di grazia e 
                                  giustizia 
                                  Visto, il Guardasigilli: CONSO 


