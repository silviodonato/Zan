

 Vigente al: 23-6-2021  

                   IL PRESIDENTE DELLA REPUBBLICA

  Visti gli articoli 76 e 87 della Costituzione;
  Vista  la direttiva 2000/78/CE del Consiglio, del 27 novembre 2000,
che  stabilisce  un  quadro generale per la parita' di trattamento in
materia di occupazione e di condizioni di lavoro;
  Vista  la  legge 1Â° marzo 2002, n. 39, ed in particolare l'allegato
B;
  Vista  la legge 20 maggio 1970, n. 300, recante "Norme sulla tutela
della  liberta' e dignita' dei lavoratori, della liberta' sindacale e
dell'attivita'   sindacale   nei   luoghi   di  lavoro  e  norme  sul
collocamento";
  Visto  il  testo unico delle disposizioni concernenti la disciplina
dell'immigrazione e norme sulla condizione dello straniero, approvato
con decreto legislativo 25 luglio 1998, n. 286;
  Vista  la  preliminare  deliberazione  del  Consiglio dei Ministri,
adottata nella riunione del 28 marzo 2003;
  Acquisiti  i  pareri  delle Commissioni della Camera dei deputati e
del Senato della Repubblica;
  Vista  la  deliberazione del Consiglio dei Ministri, adottata nella
riunione del 3 luglio 2003;
  Sulla  proposta  del  Ministro  per  le  politiche comunitarie, del
Ministro  del  lavoro e delle politiche sociali e del Ministro per le
pari  opportunita',  di concerto con il Ministro degli affari esteri,
con  il  Ministro  della  giustizia e con il Ministro dell'economia e
delle finanze;

                                Emana

                  il seguente decreto legislativo:

                               Art. 1.
                               Oggetto
  1. Il presente decreto reca le disposizioni relative all'attuazione
della  parita'  di trattamento fra le persone indipendentemente dalla
religione,  dalle  convinzioni personali, dagli handicap, dall'eta' e
dall'orientamento  sessuale,  per  quanto concerne l'occupazione e le
condizioni  di lavoro, disponendo le misure necessarie affinche' tali
fattori  non  siano  causa di discriminazione, in un'ottica che tenga
conto   anche   del   diverso   impatto   che   le  stesse  forme  di
discriminazione possono avere su donne e uomini.

                               Art. 2.
                     Nozione di discriminazione
  1.   Ai   fini   del  presente  decreto  e  salvo  quanto  disposto
dall'articolo  3,  commi  da  3  a  6,  per  principio  di parita' di
trattamento si intende l'assenza di qualsiasi discriminazione diretta
o  indiretta  a  causa  della religione, delle convinzioni personali,
degli   handicap,   dell'eta'   o  dell'orientamento  sessuale.  Tale
principio  comporta  che  non  sia  praticata  alcuna discriminazione
diretta o indiretta, cosi' come di seguito definite:
    a) discriminazione diretta quando, per religione, per convinzioni
personali,  per  handicap,  per eta' o per orientamento sessuale, una
persona  e'  trattata  meno favorevolmente di quanto sia, sia stata o
sarebbe trattata un'altra in una situazione analoga;
    b)   discriminazione   indiretta   quando  una  disposizione,  un
criterio,   una   prassi,  un  atto,  un  patto  o  un  comportamento
apparentemente  neutri  possono mettere le persone che professano una
determinata  religione  o  ideologia  di  altra  natura,  le  persone
portatrici  di  handicap,  le persone di una particolare eta' o di un
orientamento  sessuale  in  una  situazione di particolare svantaggio
rispetto ad altre persone.
  2.  E'  fatto  salvo  il disposto dell'articolo 43, commi 1 e 2 del
testo    unico   delle   disposizioni   concernenti   la   disciplina
dell'immigrazione e norme sulla condizione dello straniero, approvato
con decreto legislativo 25 luglio 1998, n. 286.
  3.  Sono,  altresi', considerate come discriminazioni, ai sensi del
comma  1,  anche  le molestie ovvero quei comportamenti indesiderati,
posti  in  essere per uno dei motivi di cui all'articolo 1, aventi lo
scopo  o  l'effetto di violare la dignita' di una persona e di creare
un clima intimidatorio, ostile, degradante, umiliante od offensivo.
  4.  L'ordine di discriminare persone a causa della religione, delle
convinzioni  personali,  dell'handicap, dell'eta' o dell'orientamento
sessuale e' considerata una discriminazione ai sensi del comma 1.

                               Art. 3. 
                       Ambito di applicazione 
  1. Il principio di parita'  di  trattamento  senza  distinzione  di
religione, di convinzioni  personali,  di  handicap,  di  eta'  e  di
orientamento sessuale si applica a tutte le persone sia  nel  settore
pubblico che privato ed e'  suscettibile  di  tutela  giurisdizionale
secondo le forme previste dall'articolo 4, con specifico  riferimento
alle seguenti aree: 
    a)  accesso  all'occupazione  e  al  lavoro,  sia  autonomo   che
dipendente, compresi i  criteri  di  selezione  e  le  condizioni  di
assunzione; 
    b) occupazione e condizioni di lavoro, compresi  gli  avanzamenti
di carriera, la retribuzione e le condizioni del licenziamento; 
    c) accesso a tutti i tipi e livelli di orientamento e  formazione
professionale,  perfezionamento  e  riqualificazione   professionale,
inclusi i tirocini professionali; 
    d) affiliazione e  attivita'  nell'ambito  di  organizzazioni  di
lavoratori,  di  datori  di  lavoro   o   di   altre   organizzazioni
professionali e prestazioni erogate dalle medesime organizzazioni. 
  2. La disciplina di cui al  presente  decreto  fa  salve  tutte  le
disposizioni vigenti in materia di: 
    a) condizioni di ingresso, soggiorno ed accesso  all'occupazione,
all'assistenza e alla previdenza dei  cittadini  dei  Paesi  terzi  e
degli apolidi nel territorio dello Stato; 
    b) sicurezza e protezione sociale; 
    c) sicurezza pubblica, tutela dell'ordine  pubblico,  prevenzione
dei reati e tutela della salute; 
    d) stato civile e prestazioni che ne derivano; 
    e) forze armate, limitatamente ai fattori di eta' e di handicap. 
  3. Nel rispetto dei principi di proporzionalita' e ragionevolezza e
purche' la finalita'  sia  legittima,  nell'ambito  del  rapporto  di
lavoro o dell'esercizio dell'attivita' di impresa, non  costituiscono
atti di discriminazione ai sensi dell'articolo 2 quelle differenze di
trattamento dovute a caratteristiche connesse  alla  religione,  alle
convinzioni  personali,  all'handicap,  all'eta'  o  all'orientamento
sessuale di  una  persona,  qualora,  per  la  natura  dell'attivita'
lavorativa o per il contesto in cui essa viene espletata,  si  tratti
di  caratteristiche  che  costituiscono  un  requisito  essenziale  e
determinante  ai  fini  dello  svolgimento  dell'attivita'  medesima.
PERIODO SOPPRESSO DAL D.L. 8  APRILE  2008,  N.  59,  CONVERTITO  CON
MODIFICAZIONI DALLA L. 6 GIUGNO 2008, N. 101. 
  ((3-bis. Al fine di  garantire  il  rispetto  del  principio  della
parita' di trattamento delle persone con  disabilita',  i  datori  di
lavoro pubblici e  privati  sono  tenuti  ad  adottare  accomodamenti
ragionevoli, come definiti dalla Convenzione delle Nazioni Unite  sui
diritti delle persone con  disabilita',  ratificata  ai  sensi  della
legge 3 marzo 2009, n. 18, nei luoghi di lavoro, per  garantire  alle
persone  con  disabilita'  la  piena  eguaglianza   con   gli   altri
lavoratori.  I  datori   di   lavoro   pubblici   devono   provvedere
all'attuazione del presente comma senza nuovi o maggiori oneri per la
finanza pubblica e con le risorse umane,  finanziarie  e  strumentali
disponibili a legislazione vigente)). 
  4. Sono fatte salve le disposizioni che prevedono  accertamenti  di
idoneita' al lavoro nel rispetto di quanto stabilito dai commi 2 e 3. 
  4-bis. Sono fatte salve le disposizioni che  prevedono  trattamenti
differenziati in ragione dell'eta' dei lavoratori  e  in  particolare
quelle che disciplinano: 
    a)   la   definizione   di   condizioni   speciali   di   accesso
all'occupazione e alla formazione professionale, di occupazione e  di
lavoro, comprese le condizioni di licenziamento  e  di  retribuzione,
per i giovani, i lavoratori anziani e  i  lavoratori  con  persone  a
carico, allo scopo  di  favorire  l'inserimento  professionale  o  di
assicurare la protezione degli stessi; 
    b) la fissazione di condizioni  minime  di  eta',  di  esperienza
professionale o di anzianita' di lavoro per l'accesso all'occupazione
o a taluni vantaggi connessi all'occupazione; 
    c) la fissazione di  un'eta'  massima  per  l'assunzione,  basata
sulle condizioni di formazione richieste per il lavoro in questione o
sulla necessita' di  un  ragionevole  periodo  di  lavoro  prima  del
pensionamento. 
  4-ter. Le disposizioni di cui  al  comma  4-bis  sono  fatte  salve
purche'  siano  oggettivamente  e  ragionevolmente  giustificate   da
finalita' legittime, quali giustificati obiettivi della politica  del
lavoro, del mercato del  lavoro  e  della  formazione  professionale,
qualora  i  mezzi  per  il  conseguimento  di  tali  finalita'  siano
appropriati e necessari. 
  5. Non costituiscono atti di discriminazione ai sensi dell'articolo
2 le differenze  di  trattamento  basate  sulla  professione  di  una
determinata religione o  di  determinate  convinzioni  personali  che
siano praticate nell'ambito di enti religiosi o altre  organizzazioni
pubbliche o  private,  qualora  tale  religione  o  tali  convinzioni
personali, per la natura  delle  attivita'  professionali  svolte  da
detti enti o organizzazioni o  per  il  contesto  in  cui  esse  sono
espletate,   costituiscano   requisito   essenziale,   legittimo    e
giustificato ai fini dello svolgimento delle medesime attivita'. 
  6. Non costituiscono, comunque, atti di  discriminazione  ai  sensi
dell'articolo 2 quelle differenze di trattamento che, pur  risultando
indirettamente discriminatorie, siano giustificate oggettivamente  da
finalita'  legittime  perseguite  attraverso  mezzi   appropriati   e
necessari. In  particolare,  resta  ferma  la  legittimita'  di  atti
diretti all'esclusione dallo svolgimento di attivita' lavorativa  che
riguardi  la  cura,  l'assistenza,  l'istruzione  e  l'educazione  di
soggetti minorenni nei confronti di coloro che siano stati condannati
in via definitiva per reati che concernono la liberta'  sessuale  dei
minori e la pornografia minorile. 

                               Art. 4 
                 Tutela giurisdizionale dei diritti 
 
  1. All'articolo 15, comma 2, della legge 20 maggio  1970,  n.  300,
dopo la parola "sesso" sono aggiunte le seguenti: ", di handicap,  di
eta'  o  basata  sull'orientamento  sessuale  o   sulle   convinzioni
personali". 
  ((2. I giudizi civili avverso gli atti e  i  comportamenti  di  cui
all'articolo 2 sono regolati dall'articolo 28 del decreto legislativo
1Â° settembre 2011,  n.  150.  In  caso  di  accertamento  di  atti  o
comportamenti  discriminatori,  come  definiti  dall'articolo  2  del
presente decreto, si applica, altresi', l'articolo 44, comma 11,  del
decreto legislativo 25 luglio 1998, n. 286.)) ((3)) 
  3. Chi intende  agire  in  giudizio  per  il  riconoscimento  della
sussistenza di una delle discriminazioni di cui all'articolo 2 e  non
ritiene di avvalersi delle procedure di  conciliazione  previste  dai
contratti collettivi, puo' promuovere il tentativo  di  conciliazione
ai  sensi  dell'articolo  410  del  codice  di  procedura  civile  o,
nell'ipotesi di rapporti di lavoro con le amministrazioni  pubbliche,
ai sensi dell'articolo 66 del decreto legislativo 30 marzo  2001,  n.
165, anche tramite le rappresentanze locali di cui all'articolo 5. 
  4. ((COMMA ABROGATO DAL D.LGS. 1 SETTEMBRE 2011, N. 150)). ((3)) 
  5. ((COMMA ABROGATO DAL D.LGS. 1 SETTEMBRE 2011, N. 150)). ((3)) 
  6. ((COMMA ABROGATO DAL D.LGS. 1 SETTEMBRE 2011, N. 150)). ((3)) 
  7. ((COMMA ABROGATO DAL D.LGS. 1 SETTEMBRE 2011, N. 150)). ((3)) 
  8. Resta salva la giurisdizione del giudice amministrativo  per  il
personale di cui all'articolo 3, comma 1, del decreto legislativo  30
marzo 2001, n. 165. 
-------------- 
AGGIORNAMENTO (3) 
  Il D.Lgs. 1 settembre 2011, n. 150  ha  disposto  (con  l'art.  36,
commi 1 e 2) che "1. Le norme del presente decreto  si  applicano  ai
procedimenti instaurati  successivamente  alla  data  di  entrata  in
vigore dello stesso. 
  2. Le norme abrogate o modificate dal presente  decreto  continuano
ad applicarsi alle controversie pendenti  alla  data  di  entrata  in
vigore dello stesso." 

                             Art. 4-bis
                  (( (Protezione delle vittime) ))

  ((1.  La  tutela  giurisdizionale  di cui all'articolo 4 si applica
altresi'  avverso ogni comportamento pregiudizievole posto in essere,
nei  confronti  della  persona  lesa da una discriminazione diretta o
indiretta  o  di  qualunque  altra  persona,  quale  reazione  ad una
qualsiasi attivita' diretta ad ottenere la parita' di trattamento.))

                               Art. 5
                       Legittimazione ad agire

  1.   ((Le   organizzazioni   sindacali,   le   associazioni   e  le
organizzazioni  rappresentative  del diritto o dell'interesse leso)),
in  forza di delega, rilasciata per atto pubblico o scrittura privata
autenticata,  a  pena di nullita', sono legittimate ad agire ai sensi
dell'articolo  4,  in  nome  e  per  conto  o a sostegno del soggetto
passivo  della  discriminazione, contro la persona fisica o giuridica
cui e' riferibile il comportamento o l'atto discriminatorio.
  2.  ((I  soggetti  di cui al comma 1 sono altresi' legittimati)) ad
agire  nei  casi  di  discriminazione  collettiva  qualora  non siano
individuabili  in  modo  diretto  e  immediato  le persone lese dalla
discriminazione.

                               Art. 6.
                              Relazione
  1.  Entro il 2 dicembre 2005 e successivamente ogni cinque anni, il
Ministero  del  lavoro  e  delle  politiche  sociali  trasmette  alla
Commissione europea una relazione contenente le informazioni relative
all'applicazione del presente decreto.

                               Art. 7.
                        Copertura finanziaria
  1.   Dall'attuazione   del  presente  decreto  non  derivano  oneri
aggiuntivi per il bilancio dello Stato.
  Il presente decreto, munito del sigillo dello Stato, sara' inserito
nella  Raccolta  ufficiale  degli  atti  normativi  della  Repubblica
italiana. E' fatto obbligo a chiunque spetti di osservarlo e di farlo
osservare.

    Dato a Roma, addi' 9 luglio 2003

                               CIAMPI

                              Berlusconi,  Presidente  del  Consiglio
                              dei Ministri
                              Buttiglione,  Ministro per le politiche
                              comunitarie
                              Maroni,  Ministro  del  lavoro  e delle
                              politiche sociali
                              Prestigiacomo,  Ministro  per  le  pari
                              opportunita'
                              Frattini, Ministro degli affari esteri
                              Castelli, Ministro della giustizia
                              Tremonti,   Ministro  del-l'economia  e
                              delle finanze

Visto, il Guardasigilli: Castelli


